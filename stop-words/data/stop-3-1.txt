#faceofdepression - це обличчя людини, котру ви можете знати і зустрічати щодня. депресія не має свого обличчя - лише лице тієї людини, котрою в даний момент володіє.
це - страшний стан.
на жаль, а може і не на жаль, мала нагоду його пізнати. у тебе нічого не болить, тебе ніщо не турбує. взагалі ніщо. хіба що спосіб, котрим краще за все без шуму і пилу піти з цього світу, і час, коли це краще зробити, щоб точно не врятували. почуваєшся нікчемою, котрій нема для чого жити, і без котрої точно не зупиниться світ. приймаєш рішення. гуглиш, як різати вени, які таблетки краще випити, щоб не встигли відкачати... і при цьому не відчуваєш ні-чо-го. просто шукаєш необхідну тобі інформацію.
а коли до тебе звертаються, поспішаєш вдягти на обличчя безтурботний вигляд. чому? ну, у нас депресією хворіти - не комільфо. у нас прийнято вважати, що депресія - це проблема з мозком (а таке соромно мати), котра випливає із бєздєлья, лінощів і бажання себе пожаліти (а це теж соромно). на початковій стадії, коли ти ще не думаєш про те, що післязавтра здохнеш, тебе це ще задіває, тому намагаєшся приховати свій стан. потім, коли ти вже стаєш на той шлях, котрий веде до кінця, ти просто не хочеш засмучувати близьких. ну і щоб не здогадались теж. ти вже не хочеш допомоги, ти просто хочеш, щоб тобі не завадили.
може статись, що щось-таки зверне тебе з цього шляху - так сталось зі мною, інакше б я цю простинь не писала. але сліди завжди залишаються. інколи думки зісковзують на накатаний шлях, і просто без страху чи подиву думаєш про те, що якщо знову все стане аж так погано, у тебе вже лежить у довгій шухляді гарний такий планчик дій...
депресія - це не бажання покиснути на публіку. це не поганий настрій чи розчарування через невдачу, після котрої піднявся, обтрусився і пішов далі. це не бажання привернути до себе увагу. це не істеричні показушні спроби собі щось вдіяти, "щоб усі заплакали". це не слабкість і не психи. і не нікчемні печальки, котрі не варті виїденого яйця. повірте, варті. для кожної людини її власний біль - найтяжчий, хай би там як не було погано комусь іншому. депресія - це страшний і темний шлях крізь порожній самотній світ, де нема нічого хорошого чи світлого. він може тривати роками. уявіть собі, через які безодні може проходити близька і дорога вам людина, а ви цого і не помітите.
не пожалійте хвилинки свого дорогоцінного часу, пересильте себе, якщо вас це бентежить, але приділіть трошки уваги своїм близьким. не треба роздратованих саркастичних порад піти провітритись, знайти собі хоббі, чи зайнятись йогою, не треба намагатись "витверезити" людину грубими словами. якщо ці люди насправді дорогі для вас, покажіть, що вам не все одно, що вам НАСПРАВДІ не все одно. адже може бути, в цей самий час вони турботливо приховують свій біль, щоб не занепокоювати вас натомість.
