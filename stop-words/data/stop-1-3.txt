Д. Дистанція.
- Ти в курсі, що вона мене не впізнає, коли я приїду?
- Так, але нічого дивного, у дітей коротка пям'ять. Ти два місяці не приїздив. Це не страшно.
Я кладу слухавку й дивлюся на своє жахливе відображення у склі телефона. Обличчя таке, наче я заїхав у натовп неонацистів на рожевому мопеді з райдужними наліпками. Кидає в жар, сльозяться очі, хрип, нежить. Припливли... Одягатися треба по сезону, так і запишу у планері.
Різко схотілося випити молока. Та молока немає, як і сенсу кудись їхати і щось робити. На дворі неділя, погода чудова, а я захворів, хоча ніколи не хворію. Отож, ніколи не кажи "ніколи".
Я випив усе, що лежало на підвіконні й хоч трохи походила на ліки. На смак усі ці пігулки й порошки зовсім не здалися мені їстівними, навіть трохи занудило. До речі, треба щось з'їсти, але апетиту нема, як і настрою, як і бажання брати ноут до рук.
...
Мене останнім часом кличуть часто працювати копірайтером. Типу, я прикольно пишу. Але пропонують якусь зовсім не чоловічу зарплатню. Я відмовляю, роботодавці думають що я зажрався. Ні, просто я зрозумів, що за роки роботи з текстами просто зненавидів слова. Я не пишу віршів, майже не читаю худліт і тільки нещодавно прорвало на ці оповідання. Не можу сказати, що це графоманія. Просто уявіть, що економлю на психотерапії.
...
Мій тато завжди казав:"піонєр, соблюдай дістанцию". Сленг тата складався з цитат радянських плакатів, американських фільмів і програмістьських матюків. Цікаво, а як би він відреагував на слово "хайп"?
Тато тримав дистанцію кваліфіковано, він на цьому знався. З 18 років, що він був моїм татом, прожив я з ним поруч менше половини. З моїх восьми, ми три роки не розмовляли взагалі. Та одного разу я отримав листа. Точніше - два листи в одному конверті: один мені, один матері.
Мені він написав, що обов'язково забере до себе на літні канікули і щоб я не парився. Погано пам'ятаю. Краще пам'ятаю, що було у листі для мами. Я б його не читав, але конверт був на моє ім'я та й я не одразу зрозумів, що лист не мені.
Там він писав, що у нього нова дівчина, що проблеми з грошима, проте, в цілому, все норм. І ще писав чого не дзвонить і не приїздить. Зараз я його розумію - так легше. Легше не згадувати минуле, не колупатися у собі, не псувати нерви. Легше ходити й дихати, бо земля не йде з під ніг. Тут він правий, дистанція це ніби огорожа, що рятує від непотрібних страждань. Важко так загартувати свій дух, аби не відчувати болю, що твоя дитина не зовсім твоя. Що тепер ти просто свиня-скарбничка, яку щомісячно розфігачуватимуть. До того ж, не спитавши думки самої свині. Може свиня хотіла бути іншою - милою свійською твариною, що вигрівається на сонечку любові і по смерті перетворюється на матеріальну цінність, а не об`єктивується при житті.
Так, влітку він забрав мене на два тижні. Тато нічого не забороняв. Ані палити, ані пити. Він був дуже дорослою дитиною й гадав, шо якщо прям з потягу напоїти мене бренді-колою, то я не зблюю.
Потім ми не бачилися ще два роки. А наступного разу, коли мені було 14, я переїхав до нього жити, десь трохи більше, ніж на рік. Певно, я був йому тягарем весь цей час. Рядком у графі відліків із зарплатні. Спогадом про колись щасливе кохання. Незграбною копією його самого.
...
Кожного ранку, дивлячись у відображення смартфону, я все більше помічаю схожість між ним та мною. І кожного ранку прошу Бога, щоб той зробив мене інакшим. Я задовбався вигрібати за похибки моїх батьків. Я пручаюся манері їх мовлення, ході, поставі. Пручаюся випендрьожності батька та снобізму матері. Але це виринає з мене і ставить перед людьми у чудернацькі становища. Я не хочу бути таким, як вони. Але дуже хочу перетворитися на того, ким СХОЧЕ бути моя донька.
...
Жити у передмісті такий собі кайф. Щоб там не казали про авто чи розвинену інфраструктуру київської області, я містянин. І куди б не кидала доля, я прагнув повернутися до урбану. Мене вабили рекламні борди Мальборо, вивіски Маку, що з надувними Рональдами, неон сигаретних кіосків. Коли батьки ще не розлучилися, ми за татом ходили вздовж проспекту Перемоги до Пушкінського парку. Або до його друга, що жив навпроти Карло Пазоліні. Надвечір місто ставало інакшим - перетворювалося на елітну хвойду, яка на вечері у ресторані має годину, аби відчути себе принцесою, бо далі будуть приниження, сопіння зашморганним носом на вухо й сальні пестощі короткими волохатими пальцями. Можливо, прилетить удар в щелепу. І хвойда згадає, що вона сама так вирішила. Сумно. З містом так само, особливо у літні вечори... Коли люди вже пішли з робіт, машини ще юрмляться на дорогах, парочки сидять в кафехах, пишаючись своєю акваріумною посадою коло скла, повітря насичується щастям. А потім з хат вилізуть алкаші, наркомани та студенти з фломастерами. І почнуть бити місто в щелепу: плювати на тротуари, смітити, писати слово "супрематизм" на дверях крамниць.
Зараз у місті краще, якщо не рахувати зовсім непотрібної кількості новобудов. З верхніх напівоголених поверхів лунає циганський шансон та кальян-реп, бо поганий той будівник, здається, що не мріє стати тамадою. Бо тамада у народному фольклорі має якісь супер-властивості мачо з геніталієм на кудлатому плечі.
...
Сьогодні я буду хворіти та посилено робити вигляд, що у мене все норм. Буду перепрограмовувати свій організм. Буду дивитися в скло телефона та посміхатися. Все добре. Ти не перед ким не завинив. Ти нікому нічого не винен. Ти маєш бути щасливою людиною.
(ТИ МАЄШ БУТИ ЩАСЛИВОЮ ЛЮДИНОЮ, РИБ'ЯЧА ГОЛОВА! )
...
Остання жінка мого тата постійно казала йому: "Любий, якби ти брав участь у конкурсі мудозвонів, ти будеш зайняв друге місце." Він питав: "Чому друге?" Дамочка смачно втягувала дим ментолової цигарки й лаконічно відповідала: "Бо ти мудозвон". Високі відносини.
Якщо моя майбутня дружина зарядить мені щось подібне, я викину її з вікна. Дружина має бути підтримкою для чоловіка, напарником, партнером, спільником, коханкою, врешті решт. Але ніяк не занижувачем самоповаги. Бо з такого лайна потім довго випростовуватися.
Коли хтось має нахабність стверджуватись за твій рахунок, то цю людину треба викреслити з життя. Це стосується і друзів, і коханців, і батьків. Ніхто, чуєш, ніхто не має права тебе принижувати. Ти, хто читає ці рядки, пям'ятай: кожен, хто принижує тебе, лише приборкує власну жалюгідність.
...
- Синку, подивись, цей годинник подарували тобі тато. Надіслав його поштою. Бачиш, який крутий, модний. Ти шо, ти шо! Суперштука.
- Мам, а можно я з ним до школи піду?
Годинник я зламав в той же день і гірко плакав. Та ще гірше я плакав, коли дізнався, що годинник подарував не батько.
...
- От скажи, нафіг їй твої іграшки? Краще купи памперсів.
- Окей. Я тебе почув. Будуть гроші - куплю.
- Не забувай, це твоя дитина.
- Я в курсі.
- Мало бити себе ногою в груди й казати, що ти батько. Треба щось робити для цього.
- Я в курсі, що все міряється грошима. А що робити, коли їх немає?
- Заробляти. Я ж працюю.
- І я працюю. Але грошей нема.
- Буває.
- Гроші будуть.
...
Тож, коли у тебе в кишені два "стволи", по-суті, нафіг ти нікому не всрався. А що потім? Інша сім'я, інша дитина, побачення раз на рік, у кращому випадку - раз на місяць. Чому? Так складається життя. Ти перемикаєш пріоритети. Ти цього не хотів. Тату, нічого. Всяке буває. Ну не хотів ти приїздити до колишньої дружини й позичати у неї грошей на зворотній шлях. Гордість вона така, тату. Зараз я тебе розумію. Тоді я був малий. Але, якщо порівнювати, то краще ти, ніж той, хто тебе замінив, сто відсотків.
Ти просто не міг уявити як мені було паскудно. Паскудніше, ніж тобі. Але коли тонеш в боргах, кредитах, жінках, обов'язках, комуналці, то тобі плювати, шо з твоєю дитиною. Мені не плювати, проте я точно знаю, що їй краще, ніж мені.
Та хіба лайно можна порівняти? Чи можно сказати, що коричневе лайно краще за жовте? Воно все одно лишається лайном.
На сході війна. Там кожному третьому гірше, ніж мені. А чи стало у мене від цього менше лайна? Ні. Проте можна змінити своє відношення до ситуації. Але говорити, що в мене все добре, якщо порівнювати з кенійцями - безглуздо, низько, потворно, жалюгідно.
Всесвіт він такий, складається з проблем. Просто їх треба перебороти та заробити трохи грошенят. Гроші вирішують всі проблеми або ти помираєш.
А смерть вже не така погана річ. Як казав класик, нема людини - нема проблем.
...
Щоб не закінчувати на такій жахливій ноті, давайте згадаємо, заради чого ми живемо?
Заради тих, хто лишиться після нас. Щоб їм було краще і вони не варили собі мізки цією мурнею. Тату, все буде добре. Обіцяю бути кращим за тебе. Та хіба може одне лайно бути кращим за інше?
)))
Тато дивиться на мене зверху і кричить: "піонєр, ігноріруй дістанцию".
О. Обман.
Давайте не будемо обманювати одне одного. Такі люди, як Карл, не заслуговують жити. І це сказав не я — це сказав Карл.
Він усюди бачить ножі та зневагу. Це все через пиху, кажуть. Через ЕГО. Карлу зауважують, що він не бачить, коли йому роблять щось добре. Сам Карл може пригадати лише зле.
***
Перший раз я зустрів Карла у парку. Він сидів на лаві, якось сором’язливо гортав стрічку новин на своєму мейзу та пив каву. Це було наше перше знайомство. У нього тонкі руки й товстезні стегна, у нього червоні очі. Нестерпний вигляд. Дивлячись на таку людину, хочеться її не пожаліти, а спалити.
Я підходжу й питаю:
— Добродію, що трапилось? Тебе не побили?
— Мене життя побило. Відгамселило. І ми живемо у цьому світі блюзнірства. Люди не справжні. Все як лайнотеатр якийсь. Тобі потрібно всім посміхатись, удавати, що тобі подобається жити, що життя прекрасне й все норм.
— А тобі хіба не подобається жити?
— Звісно ні. Можливо сьогодні я наковтаюся пігулок і відлечу в пекло. І буду там жаритись, бо там мені саме й місце. Я ж мотлох.
— Ні, ти не мотлох. Взагалі прикольне слово. В російській мові поганих копів називають "мусорами", а в українській круто звучатиме "мотлох". Треба запам'ятати.
Я записую думку в блокнот. Карл подивився на мене. Таке відчуття, що у нього червоні навіть райдужки. Цей чувак якесь втілення вершника апокаліпсису.
— Як тебе звати?
— Карл.
— Мені потрібно називати своє ім'я?
— Як хочеш. Мені не принципово. Я взагалі не збираюся до тебе звертатись.
— Ага. Тобто ти бачиш у моєму зверненні негатив? Чесно кажучи, якби я хотів зробити боляче, то вже зробив би. Мене звати Бен, і я, чомусь хочу тобі допомогти.
— Ти хочеш допомогти собі, а не мені. Хочеш відчути себе важливим.
— Ні. Поговорімо, ти нічого не втрачаєш. Ти з кимось розмовляв з приводу того, що з тобою відбувається?
— Я намагався. Але коли хочеш завести розмову із людиною, пожалітися, вже на другому реченні співрозмовник починає вчити тебе життю, і ти якось більше не хочеш говорити. Ти зачиняєшся, як вбиральня на санітарний день. А знаєш, що найогидніше? Що я такий самісінько. Для мене важко знайти спільну мову з людьми.
— Говори українською.
— Засунь свої жарти в дупу, окей?
— Та все, пробач. Продовжуй, я вислухаю.
Задзвонив мій телефон. Думаю, що його можна прибрати. Вимикаю звук.
— Ти мені вискажешся і ніхто цього не почує. Якщо ти не будеш додавати мене у соцмережах - ти взагалі захищений. Добре, котику?
— Я тобі не котик. Ти що гей?
— Ні. Це проблема?
— В наш час це дивно, коли чоловік називає тебе котик і він не гей. Може, ти вірянин якийсь?
— Певною мірою. Доки я не зробив інших висновків.
— Ти знаєш у чому основна сутність церкви? Церква - інститут суспільного порядку, що взаємодіє з абітурієнтом шляхом морально-естетичного впливу. Всі образи й емоції створюються за першим правилом дієвої пропаганди: вірянин має усвідомити, що сказане йому — саме його думки, його рішення, його шлях. Якщо ти кажеш, що просто не зробив потрібних висновків, то може ти й віриш без мети. В цьому й суть - щоб ти не знав, чому віриш, а просто вірив. Віра не працює із сумнівами.
— Ну віра на то й віра, еге ж?
— От і я кажу: віра на то й віра. Знаєш як "іслам" перекладається з тої, з арабської? "Порядок". Релігія інститут, що контролює наші тваринні інстинкти. Якби не релігія, ми б трахали усе, що заманеться.
— Я думаю, тобі слід фільтрувати свою промову у публічному місці.
— Чув, єдиний плюс того, що ми живемо не в Росії - в нас не поліцейська держава. Тому я можу казати все, що думаю.
— Ну, не єдиний плюс. Але один з небагатьох. З Росії прибрати Путіна і все буде ок.
— От ти кажеш: Путін. А він просто ідол, просто божок, що бере на себе негатив. Росією ж керують інші установи, назвемо їх “Путинський режим”, щоб тобі було зрозуміліше. Жодне доленосне для світу рішення, особливо на такому великому клапті географії, як Росія, не приймається "в одне рило". І от ми підбираємося до релігії.
— Ну, продовжуй...
— Всі монотеїстичні релігії прийшли до нас із близького сходу. Іран приніс нам зороастризм. Ізраїль - юдаїзм та християнство. Трохи згодом арабські країни на основі вчення Ісуса створюють більш математичну релігію під назвою іслам. Головна функція кожної з релігій - стримувати у людях бажання вбивати одне одного та контролювати популяційні моменти. Це такий гуманний метод пригнітити тваринні інстинкти.
— Карле, ти щось фігню верзеш.
Карл сховав руки в кишенях жовтого напівпальто і почав довжелезний монолог.
— Ти дослухай. Спочатку людей було мало. Вони вірили у богів вогню, вітру, блискавки... Потім ці сили трансформувалися в богів. І для європейської частини материку, більш характерним було поганство. Багатобожжя спонукає нас, тварин, до конкуренції - мій бог кращий за твого бога, тепер я тебе вб’ю та заберу жінок і дітей у рабство.
В Азійському регіоні менталітет трохи інший. Суворіші кліматичні умови, менше їжі, менше води. Аби вижити, люди мали гуртуватися, та важко об'єднати натовп єдиною ціллю, якщо вона суперечить тваринним потребам. Важко вести нас до мети, особливо не до нашої. Тому розумники вирішили, що краще об'єднати натовп під прапором бога-еталону, бога-ідеалу. Що не вбиває, не краде, парується з тим, з ким дозволила церква, почитає владу, дану богом.
Я вже казав, що людей спочатку було мало. І більшість з них були братами й сестрами. Ти, нібито, розумний, знаєш, що від інцесту народжуються... Люди з особливими потребами. І от церква розпочала селекцію — нас, як і собак, почали розводити. З цього боку ми набагато ближчі до собак, ніж до мавп. Тому вигадали подружжя. Церква обирала тобі пару, з якою ви будете продукувати здорових членів суспільства.
Нам, людям, це не подобалось, ми стали тікати, але не у поля і ліси... Середня Азія - це степ, лучнику з вежі добре видно, куди біжить тушка. І тушку не вбивали, а ранили. Потім катували й відправляли далі будувати монархію - народжувати дітей і зводити фортеці для панів, що вважалися намісниками бога. Так було і в багатобожних релігіях, в Єгипті, в Греції… Але люди були нещасливі. Філософія раба набагато сумніша, ніж філософія сина божого. Пам’ятаєш, Бене, ми всі діти божі.
Тож люди почали тікали зі світу: вішались, ковтали отруту, стрибали зі скель. Аби вирватись з цієї метушні, з кола рабства.
І тут з'явилася історія, що найстрашніша з кар божих чекає на нас через самогубство. Що покинувши землю самостійно, без дозволу божого, ти потрапляєш у вічні пекельні муки. Не вбивай себе. Терпи знущання. Терпи несправедливість. Терпи. Працюй. Будуй монархію.
Так от, Бене, до чого я веду. Я хочу стрибнути з того гарного скляного мосту, стрибнути й втекти. Але мені бракує духу. Я не самурай. Я, взагалі, людина слабка.
— Карле, я бачу. Скажи, чим я можу тобі зарадити?
— Давай якось зустрінемось, коли я буду в гуморі, ок? Дякую, що ти мене не перебивав.
Мій співрозмовник, схиблений на всю голову зі своїми дивними теоріями пішов долу, в сторону Майдану. Я лишився на лавочці, роздивляючись архітектурні особливості Українського дому. Праворуч від мене костьол. Там в цю секунду читають молитви латиною. Я їх не чую, просто знаю, що зараз час служби.
Чому Карл такий? Його світосприйняття формувалося роками, полите юшкою з комплексів й образ. Люди, в більшості своїй, всередині подібні до Карла, але наш герой удає, що не розуміє того. Хоча навіть я розумію, що я в чомусь теж Карл.
Карлу важко зберігати гарний настрій, він агресивно реагує на негатив. "Як баба", - кажуть деякі наші спільні знайомі. Будь ласка, Карле, змирися. Доки ти не мільйонер, всі будуть витирати об тебе ноги. Це нормально, Карле. Не ний, а підвищуй соціальну значущість. Або заприся в хаті й працюй не виходячи з дому.
Карле, люди будуть кричати на тебе і виявляти своє "фе". Якщо тобі це не подобається, просто... Припини жити. Незабаром релігія скасує вічну кару за суїцид, як скасувала єдиноможливість гетеросексуальних союзів. Бо нас, на жаль, дуже багато на цій тендітній планеті.
Вирішив зробити швидкий пост, доки у мене тут усе несеться.
Десь чверть життя я прожив у Миколаєві. Коли мені було років 11-12, до моїх рук потрапив малотиражний журнальчик, місцевий, з жахливою версткою та сумнівними ілюстраціями.
У мистецькому розділі я прочитав вірш... Не запам'ятав ім'я поета, але протягом довгих років цитував його перші рядки.
Сьогодні я знайшов автора — його звати Суров Аркадій Геннадійович. Якщо хтось знає його - тегніть, пліз, у коментарі. Аплодую стоячи.
Ось вірш:
Когда я спать ложусь голодным,
Я думаю об Аргентине,
Там тучные стада коровьи
Жуют траву в предгорьях Анд,
(Там много молока и мяса),
И запах солнца и полыни
На их рогах завязан туго,
Как на испанке красный бант.
Когда я спать ложусь голодным,
Я думаю о Сенегале,
Там негры с воплем - “Хали- гали”
Пасут в саванне местный скот,
(Там много молока и мяса),
И приезжают на сафари
Богатые американцы,
Наняв в Алжире самолет.
Когда я спать ложусь голодным,
Я думаю - ну сколько можно,
Так издеваться над поэтом,
Который гол и невесом?
Вот только подкрадешься к мясу,
Протянешь руку осторожно -
И тут же понимаешь ясно,
Что это сон! Что это сон!
Ми всі кудись йдемо, але сам по собі шлях цінніший за мету. І чим далі твоя ціль, чим вона грандіозніша, тим й шлях цінніший.
Можна зламатись і статиі поганим хлопцем. Огидною людиною без принципів, норм моралі і все таке. Можна заздрити чиємусь багатству чи успіху серед протилежної статі, зламатись під тиском бажання й отримати своє в чорну. Але яка тоді ціна мені як людині?
Не знаю, щось я не так зрозумів... Може це круто жерти наркоту, часто міняти статевих партнерів, кидати друзів через їхню "токсичність". Може це круто, але не в моєму світі. В моєму світі сильні допомагають слабшим, розумні навчають дурних, а поганих людей карають. Поганих то яких? Тих, хто не зважає на свободу існування інших, тих, для кого чужий біль чи втрата є насолодою, або, що страшніше, наживою.
Ми з Богом у складних стосунках. Він не розуміє мене, я не розумію його, але він мене завжди підтримує. Хай я і не прошу, хай чиню хибно, та я намагаюся бути об'єктивно хорошою людиною.
Більш за все хочу навчитись пробачати. Пробачити комусь зло - найтяжче випробування. І я не прощаю, просто викреслюю людей, як блогер зайву підписку. Викреслюю, але ж не пробачаю. І це погано. Це через гордість, бо зі мною, лялечкою такою, ось так обійшлися, не заслужено. А раптом я це все заслужив? Не так і не так. Все, що відбувається - просто відбувається, бо ось так. Жаліти, шкодувати, сумувати, накопичувати образи - дурна витрата часу та енергії.
Ісус казав: "не судіть й не судимі будете". Це тяжко, але правильно. Може тому Андерс Брейвік чілиться в п'ятизірковому курорті норвезької тюрми. Може так воно по християнські? Життя людини - така цінна річ, але ми всі детальки велетенського механізму, наша смерть очікувана, хоча й час її невідомий. Тож чи має хтось право судити за вбивство? Певно що так, але не я, в мене інша освіта. Я непогано пишу, а найкращий письменник той, хто задає читачу найвлучніші питання. Та сама компетенція має бути й у найкращих письменників.
Ні, ні, тут без заявки на геніальність. Я радий бути таким, як і всі, тут, на своєму дивному місці. У мене є шлях, я ним йду. І мене зупинить лише смерть, бо вона неминуча. Кожний програш лише жертва на шляху до перемоги. Кожна слабкість, кожне бажання зірватись - вада, що йде від заздрощів. Кожна думка про свою особливість - вада, що йде від марнославства.
Гріх він солодкий, то так, але перемога солодша.
І мета вже на обрії. Саме час шукати нову.
Просто, б****, звикни, шо життя йде не по плану. Воно не питає тебе, шо ти і коли збирався, шо ти і на шо планував витратити. Життя мало тебе на увазі. Андерстенд?
Тайм-менеджмент? Планери? Нотатки?
...
Нє, я намагаюся, але все, шо мені за цим методом вдалося - збільшити кількість підтягувань. Може хтось поскидає якихось книжок чи ютуб-роликів, як узяти життя за геніталії?
