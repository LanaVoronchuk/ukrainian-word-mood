Я хочу до моря, яке замерзло. Хочу дивитися на нього, пити портевйн, курити папіроси з ванільного тютюну, носити темні окуляри взимку. Я хочу, щоб друзі не закінчувалися. І завжди мали безліч часу, коли я їм пишу вночі. Хочу залежності від почуттів і абсолютної свободи. Хочу аби музики нової було рівно на стільки, щоб від неї легко було померти і воскреснути водночас, хочу не боятися писати, хочу не рвати на шматки написане і не пояснювати людям чому я отут така, а в житті зовсім інша. Важливо не пояснюват нікому, окрім свого психо-терапвета, про роздвоєння своєї особистості, і що нічого я з цим поки зробити не можу.
Хочу прокидатися вчасно і не викликати таксі в душі, і не вибачатися сто разів, коли всі чекають лише на мене, а я під дощем, а таксі так і не приїхало. Хочу, щоб усі інтерв’ю були щирими, а люди справжніми. Хочу лежати під ковдрою і часом довго плакати, хочу сміятися і не поспішати на потяг. Хочу, щоб квитки на літаки були купленими, а стюардеси були привітними. Хочу, щоб ти тоді не помер, а я більше ніколи не слухала пісню Танків “Там, де ти тепер” . Хочу, щоб осінь більше ніколи так сильно не боліла, а літо не пекло. Хочу знайти себе і знову уміти бездумно закохуватися. Хочу багато писати і слухати оркестри. І ходити на концерти орагну, що під домом, з ромом у термосі, щоб монашки не підозрювали яка я п’яна.
Хочу гуляти Пітером, щаслива і заплакана, хочу танцювати і співати на мостах в час коли їх розводять. Хочу прокидатися в Барселоні і засинати в Лісабоні. Хочу аби любов до тебе пройшла, як проходили оті всі подібні до неї, хочу справжності тютюну, алкоголю і себе. Хочу не бути особливою, а стати просто звичайною, хочу загубитися на континентах, хочу повертатися з континентів і пам’ятати, що сни не збуваються, а кохання минає. Хочу не забувати, що пам’ять – це найважливіше, що ще досі мене тримає. Хочу забути, що тебе у мене більше немає.
Я цілий рік живу заради осені. Оці дні початку вересня - найпрекрасніші. Нічого не треба, вмикаєш улюблену музику і безкінечно ходиш Києвом.
Учора я дивилася на місто, слухала музику і подумала про те, що мені раптом дуже дивно усвідомлювати, що люди бояться зізнаватися в любові одне одному. Особливо, коли це невзаємно. Тим паче, якщо це невзаємно.
Чомусь прийнято вважати, що зізнатися в любові - це якийсь глибинний сором, це як зняти із себе увесь одяг, стати перед людиною і сказати: "Дивись на мене. Дивись на усім мої неідеальності, заглядай в глибину мого страху, я віддаю тобі все. Тепер я беззахисна і слабка перед тобою".
Півтора роки тому, коли мене запитав психо-терапевт чи здатна я першою сказати комусь із людей, що люблю, знаючи, що, можливо, не отримаю ніякого фітбеку, я сказала "Ні! Ні за що! Навіть під дулом пістолету я не зізнаюся". А потім в мені щось зламалося і тепер усім, кого люблю, я кажу, що люблю. Іноді, знаючи, що у відповідь можу нічого не почути. І мене це більше ані трохи не лякає. Люблю я багато і часто.
І так легко мені тепер жити. Так просто. Я їм усім, наче, віддала частинку найсвітлішого, що є в мені. Хай вона їх гріє.
Сподіваюся, що вона їх гріє.
всі історії з п'янками, тусовками, віскі до ранку і безсонними ночами, закінчуються рівно тоді, коли в житті з'являється конкретна ціль.
я коли звалила на два місяці в Нью-Йорк, реально не розуміла навіщо це роблю. Перші два тижні люто накривало депресією. Ходиш по великому місту і розумієш, що ти ніхто і звати тебе ніяк. Тобі от уже 28, а нічого конкретного в житті не досягла. Не вийшла на подіум в нижній білизні і люди не просять автографи на вулиці.
А якщо от серйозно, то на питання, яке я часто задаю своїм героям реаліті-шоу "Чим ви пишаєтесь в своєму житті?" у мене самої відповіді немає.
Спочатку було дуже стрьомно, бо виявилося, що Нью-Йорк абсолютно не моє місто. А якщо НЙ не моє, і Київ не моє, і Барселона не моє, то де ж тоді ті чуваки на тарілці, які за мною прилетять і скажуть "Крихітко, ти просто помилилася Планетою, давай з нами, ми тебе підкинемо"?
Але чуваки так і не прилетіли. Тож за два місяці пройдених десятків кілометрів по нью-йоркським вулицям (у пошуках чуваків) вибору у мене не залишилося. Натомість в голові потроху яснішало. І чуточку ставало зрозуміліше навіщо я тут, і щоб хотілося робити для того аби відчути себе нормальною і щасливою.
Власне, зрозуміла я навйважливіше - сенс полягає в тому, що немає ніякого сенсу. Я не повинна рвати на шматки небеса і постійно доводити те, що я сильна, я талановита, я там щось можу. Нормальна я. Не сильна і не талановита, звичайна собі людиноподібна істота, як і всі. Зірок з неба не хапаю.
Але було б добре відкрити свою справу, творити добро і рухатися в бік реалізації класних ідей.
А потім прийшли ідеї.
Далі я думала над тим, чого мені не вистачає для їх реалізації. Не вистачало тверезості і розуму.
І тоді я зупинилася.
Я почала прокидатися рано, снідати вівсянкою і чаєм, а увечері замість того аби неістово десь тусуватися - взяла за звичку працювати над своїми власними проектами. Я умудрилася в Америці нормально так схуднути. Не есочка, але теж ніччьо так. Я погодилася на хорошу роботу і чітко розумію чому я зараз тут, на цьому місці. Я почала цінувати свій час і своє здоров'я. І подумала про те, що для мене важливо прокидатися зранку карсивою, задоволеною, без думок "Обожеее, що це вчора було і навіщо?". Потихеньку підв'язкую з усіма шкідливими звичками і хочу більше конструктиву. Хоча трохи вина завжди в поміч і на користь)
коли є хоч якийсь план - стає простіше. І це "простіше" заключається в тому, що реалізація плану потребує невїбенних зусиль. Звісно, мені б дуже хотілося пропити і протусити свою прекрасну молодість. Власне, цим я і займалася останні декілька років. Але тато мій не бізнесмен, мама не депутат, гроші мені доводиться заробляти самій.
І якби не цей, ненависний мені Нью-Йорк, можливо, я б так нічого і не усвідомила.
варто просто жити. тихо і спокійно жити. і проектувати свої маленькі, персональні ракети в космос. тихенько так проектувати, без паніки і поспіху.
Я хотіла написати подібний пост тричі.
Більше того, я навіть один раз написала, вночі, а на ранок отримала таку кількість повідомлень, що вирішила його закрити.
Чого закрила? Бо в мене немає стільки сміливості, як у Мирослави.
мій меседж дуже простий - депресія, це така сама хвороба, як усі інші. Це як коли в тебе болить серце і ти ідеш до кардіолога. У випадку з депресією - болить душа. І, так, можна сходити до лікаря психіатра, він назначить лікування антидеприсантами і стане набагато легше. Стане просто нормально.
Сьогодні п'ятий день, як я приймаю антидепресанти. Більшість людей, які про це знають, кажуть: "Та ну, ти така прикольна, завжди весела, нема в тебе ніякої депресії. Не видумуй. Ти ж суцільне свято!"
Ні друзі, ви неправі. Можна бути прикольною, веселою, мати класну роботу і багато друзів, але це не відміняє того, що деякі свої думки і світосприйняття ти просто більше не можеш контролювати. Це коли хочеться плакати без причини, або страшно вийти з дому, або тривожність така сильна, що аж дихати важко. Це дуже скромний список відчуттів, які переживає людина, коли в неї депресія.
звісно, антидепресанти - це 30% допомоги собі, решта 70% - це довгі прогулянки, увага до себе, мінімалізація алкоголю і терапія аби розібратися в причині. Бо у мене, наприклад, очевидних причин немає. Але є якісь неочевидні. Тим не менш, лікар мені діагностував "тяжку форму депресії". А знаєте, що саме цікаве? Я цього навіть не помічала, я не помічала, що я змінилася. Помітили друзі, які проводять зі мною багато часу і обережно натякнули, що варто сходити на консультацію.
найбільше чого я зараз хочу - це прокидатися зранку і знати, що цей день я проживу щасливо.
Ще я хотіла сказати, що зізнатися в тому, що у тебе депресія - це не соромно. Це нормально. І якщо ви відчуваєте, що вам морально погано, нічого не чекайте, зверніться за допомогою.
Я стою на балконі в центрі міста, вдихаю і видихаю дим. Вдивляюся в даль і думаю, що снігу усе ж таки не вистачає.
Хтось привіз багато просекко, чути шумний сміх. Прекрасне життя чудових людей. Повертаюся з балкону в квартиру. Нас багато, ми усі такі дорослі і начеб-то успішні. Довго боролися, кожний по-своєму, стали кимось. Такі красиві, такі ще молоді. У нас тут наче склалося. Але якщо розібрати кожного із нас на молекули, то усім нам по-своєму тяжко. Одна із моїх улюблених книг «Невыносимая легкость бытия». Прям девіз по життю.
Ми ховаємося за антидепресантами, психо-терапевтами, наркотикам, алкоголем, лікарями, стресами, падіннями, розмовами. Ми переживаємо невзаємне кохання і не знаємо, що з ним робити. Граємося в дорослих, платимо за комуналку, заробляємо гроші, витрачаємо їх, ховаємося десь в красивих містах Європи, повертаємося, плачемо, пишемо пости і знімаємо сторіс про те, як у нас все начебто добре.
Ми постійно питаємо одне у одного «Як справи?», посміхаємося і відповідаємо стабільним: «Нормально усе», розуміючи, що все насправді не нормально, що ми не знаємо, як це «нормально». Кожний день - це боротьба. Боротьба за себе справжнього, за шматочок щастя під сумнівним місцем під сумнівним сонцем. Що таке: «нормально»? Питаємо ми себе.
Хто вирішує, що нормально, а що ні?
О першій ночі я заходжу в бар під домом. Мені не хочеться віскі бо це диструктив. Останнім часом я все менше люблю алкоголь. В ньому немає правди. Але я боюся снів, тому момент втрати реальності намагаюся відтягувати до останнього.
Ловлю себе на тому, що немає ні добра, ні зла. Я думала, що дуже хитра, що знаю, як там буде далі. А тепер от ясно, що нічого не ясно. Мені 30, а я досі не знаю хто я. І чи важливо це? Знати, хто ти?
Мені іноді кажуть: «Ти не проста, з тобою складно». А я сама не знаю, як мені із собою. Такий от парадокс. Можливо, у когось це інакше, простіше. Ну тоді я по-хорошому заздрю. Мені б хотілося розібратися у простих речах. Але покищо життя для мене це усього лише «відправлення і прибуття». ...відправлення і прибуття.
Фейсбук нагадує, що два роки в цей самий час я жила в Нью-Йорку. Я тоді від нічого робити тижнями намотувала кілометри по Манхеттену і якось посеред 5-ї авеню зрозуміла одну просту штуку: «Я можу тікати від себе куди завгодно, це не працює. Ні Нью-Йорк, ні Париж, ні Барселона не зроблять мене щасливою. Все, що у мене є - це я сама. Я - це такий масштабний кросворд зі складними питаннями. І поки я сама його не розгадаю, немає ніякого сенсу чогось вимагати від такої дивної штуки, як життя. Зрештою, якщо розібрати мене на молекули то там дуже багато різного щастя.
Ніхто ні в чому не винен. Тільки я сама. Продовжую розгадувати кросворд. Чим далі, тим цікавіше. В цьому певно і є той самий сенс.
Кожний із нас дуже по-різному переживає утрати.
Я про свої пишу. Мені важко говорити про них в голос, але коли я про них пишу, мені стає трошечки легше дихати.
Завтра буде рівно рік, як серце мого друга зупинилося. І я досі не змогла це прийняти. Я пишу про нього зараз, сидячи в його квартирі, за його столом, в Словаччині, в місті, в якому він народився, в місті, в якому він тепер похований....
Кожна деталь в цій квартирі нагадує про нього, і я не можу плакати, мені здається, що зараз відкриються двері, він зайде, і ми повернемося в нашу реальність, де ми усі щасливі, де ми усі живі.
Насправді ж, я перестала вірити у будь-яку реальність.
Коли він розповідав про Сніну, я уявляла маленьке, казкове містечко посеред гір. Ніколи не думала, що потраплю сюди. А тут тихо і пусто. Навколо гори. Спокій заполонив усе навколо.
Я відчуваю, як у мене обривається серце. Я відчуваю, як воно падає кудись у темряву і намагаюся його упіймати. Змушую себе багато сміятися, п’ю вино аби глушити приступи болю. І кажу собі “не плач! Не смій плакати. Ну він би не хотів”.
Останній тиждень я багато думаю про любов людей до людей. Про різні її прояви, про те, як тяжко вона нам дістається, і як легко ми уміємо робити боляче одне одному, не усвідомлюючи, що “завтра” може не настати. Останні два дні з друзями постійно говоримо про те, що ми, насправді, дуже щасливі – бо уміємо відчуваємо і не соромимося цього. Бо в моменти, коли боляче так, як боляче сьогодні, любов все ж таки домінує над цим тягучим почуттям безпорадності.
Я відчуваю себе абсолютно безпорадною перед світом, мені хочеться кричати, що це все не справедливо. В районі сонячного сплетіння пече вогнем і я не знаю, як повинно бути правильно, і як жити так аби не налажати, аби встигнути усе усім сказати, або роздати себе по частинам тим кого люблю, аби боліло менше.
Я скучаю, Ярік. Але вірю, що життя – це усього мить. Ми обов’язково ще зустрінемося. Чомусь я впевнена, що на небі є вай-фай, ти читаєш цей пост і радієш, що по при всю нестримність буття ти все одно залишаєшся з нами. Ти показав, що у любові людей до людей немає ніяких кордонів. Що любити потрібно тут і зараз, не відкладати на потім. Ти навчив, що щирість – це найбільший людський дар.
Я все пам’ятаю. Я намагюся жити так, як ти. У мене не завжди виходить, я усього лише людина. Але я дуже стараюся
Ти для мене назавжди.
Щось я не можу останнім часом фб читати. Від крайності до крайності: то все пропало і кругом зарада, а то раптом на рівному місці приступи няшності.
Оці мотиваційні пости мене тільки те і роблять, що демотивують. Я їм не вірю.
Я думаю про те, що кожній людині нормально переживати різні стани своєї особистості. І писхічне самопочуття - штука, яка здатна змінюватися. Я от, наприклад, дуже втомилася від того, що сонця немає. Господи, скільки можна? Вже п'ятий місяць зима витирає об нас ноги. Не можу я коли сонця нема. Мені аж дихати важко. І від того я собі страждаю.
Мені раптом почало здаватися, що все навколо погано, і сіро і що світ проти мене, а я одна одненька проти нього. І сенсу в моєму житті нема, і цілі. І раптом стало дуже себе шкода. Відчуваю, що не можу сама з цим боротися. Але ж я людина, а отже - це нормально. Нормально плакати, коли болить. Нормально чогось не хотіти, нормально не посміхатися, коли не хочеться. Нормально страждати і переживати.
Я не знаю, чому про свої негативні відчуття прийнято мовчати. Ми можемо постити тут фотки з відпусток, свої щасливі селфі, але боїмося зізнатися, що нам, простим людям, буває погано. Мені часто кажуть "Боже, яка ти депресивна в своєму фейсбуці. Не можна ж стільки страждати". Виявляється, я не можу бути чесною, не можу писати так, як відчуваю. Бо коли пишеш, що тобі погано - значить страждаєш, пишеш, що добре - значить вийобуєшся. Писати можна хіба про зраду чи перемогу. Але про неї мені не хочеться.
Я вважаю, що будь-який стан не є перманентним, він має властивість минати. Людина-емоційна постійно сидить на качелі настроїв. І буває ця качеля розгойдується так сильно, що бог його знає, як її спинити. Це важко.
Так от, я не хочу боятися писати про те, що відчуваю. Я не хочу паритися тим, що про мене подумають. Так, мені погано. Без причини, чесно. Уявляєте, буває навіть і так, що без причини криє. Довго криє. Але я викарабкуюся потрохи. Як умію.
І скоро знову буде добре.
Ось купила собі подарунок на день святого валентина.
